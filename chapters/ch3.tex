\setcounter{secnumdepth}{3}

\chapter{Requisiti Non Funzionali}

\renewcommand{\thesubsection}{RNF\arabic{subsection}}
\setlength{\parskip}{0.4em}
\setlength{\parindent}{0pt}

\section{Introduzione}
I requisiti non funzionali definiscono le proprietà qualitative, operative e normative che il sistema \textit{Trento Decide} deve rispettare per garantire sicurezza, efficienza, accessibilità e affidabilità.  
Ogni requisito è formulato in modo chiaro, verificabile e, ove possibile, riferito a metriche misurabili e standard riconosciuti.

\subsection{Affidabilità}
Il sistema deve garantire una disponibilità minima del 99.91\% (downtime massimo 8 ore/anno).
Devono essere definiti obiettivi RTO $\le$ 2 ore e RPO $\le$ 12 ore.
Deve essere previsto un piano di \textit{incident response} che definisca ruoli e procedure di gestione dei guasti,
e devono essere effettuati test di resilienza semestrali comprendenti prove di ripristino del servizio.

\subsection{Backup e ripristino}
Il sistema deve eseguire backup automatici ogni 3 ore di dati, includendo dati, le configurazioni applicative e i log di sistema. I backup devono essere conservati per almeno 90 giorni e replicati in un data center dell’Unione Europea
qualificato AgID e geograficamente separato dalla sede primaria.
Devono essere previsti controlli di integrità dei backup, verificando la coerenza dei dati e la loro
effettiva ripristinabilità, e devono essere svolti test semestrali delle procedure di ripristino.

\subsection{Compatibilità}
Il sistema deve essere conforme agli standard HTML5, CSS3 ed ECMAScript 6, garantendo la piena compatibilità con i principali browser utilizzati nei contesti della Pubblica Amministrazione e dagli utenti finali.  
Il supporto deve coprire almeno le seguenti versioni dei software: Mozilla Firefox versione 52 ESR o superiore, Chromium/Chrome versione 52 o superiore, Opera versione 40 o superiore, Safari versione 10 o superiore e Microsoft Edge versione 79 o superiore.
L’interfaccia deve essere completamente responsive, garantendo un adattamento ottimale a desktop, tablet e smartphone.

\subsection{Etica e imparzialità del sistema} \label{ref:etica}
Il sistema deve garantire trasparenza, equità e neutralità nei processi di partecipazione,
evitando l’introduzione di bias politici, ideologici o sociali derivanti dalle logiche applicative o dall'utilizzo scorretto della piattaforma da parte di utenti (si veda \ref{ref:moderazione}). Tali principi riguardano esclusivamente il funzionamento della
piattaforma e non limitano l’espressione degli utenti.

\subsubsection{Neutralità e trasparenza algoritmica} \label{ref:neutralita}
Gli algoritmi di ranking, classificazione e simulazione devono essere progettati per prevenire
distorsioni sistematiche e trattare in modo uniforme contenuti e partecipanti a parità di condizioni.
Le formule, i parametri utilizzati e gli eventuali pesi assegnati devono essere documentati,
versionati e sottoposti a revisione almeno annuale. 
Ogni modifica deve essere tracciata e pubblicata in un registro consultabile dai cittadini,
comprendente la versione attuale dell’algoritmo, la data di aggiornamento e la descrizione delle modifiche apportate.

\subsection{Internazionalizzazione e lingua} \label{ref:i18n}
Il sistema deve supportare almeno cinque lingue: Italiano, Inglese, Tedesco, Arabo (RTL) e Rumeno.  
La lingua dell’interfaccia deve essere selezionabile e persistente a livello di profilo utente.  
I contenuti generati dagli utenti rimangono nella lingua di origine, con possibilità di traduzione automatica informativa chiaramente segnalata.

\subsection{Moderazione e correttezza d’uso} \label{ref:moderazione}
Il sistema deve garantire un ambiente rispettoso mediante meccanismi di moderazione dei contenuti e delle interazioni tra utenti.  
Le segnalazioni devono essere prese in carico entro 24 ore dalla ricezione.  
Tutte le azioni di moderazione devono essere registrate (utente, data/ora, motivazione) con log non alterabile.

\subsection{Performance} \label{ref:performance}
Il sistema deve garantire che il 95\% delle operazioni principali (login, consultazione, voto) sia completato entro 1 secondo.  
Tale requisito deve essere mantenuto con un carico simultaneo fino a 20.000 utenti attivi.  
L’interfaccia deve rispettare i target \textit{Core Web Vitals}: LCP $\leq$ 2{,}5 s (p75), INP $\leq$ 200 ms (p75), CLS $\leq$ 0{,}1 (p75),
misurati su dispositivi reali e non mediante test sintetici locali.

\subsection{Portabilità}
Il sistema deve poter essere distribuito su infrastrutture on-premise o cloud qualificati nell’Unione Europea (servizi conformi alle linee guida AgID). 
Compatibilità garantita con database relazionali standard (es. PostgreSQL).

\subsection{Scalabilità}
Il sistema deve supportare la scalabilità orizzontale e verticale senza downtime.  
L’architettura deve permettere l’aggiunta di nuove istanze di servizio e la gestione di carichi concorrenti elevati.

\subsection{Sicurezza}
Il sistema deve adottare un approccio di \textit{security by design}, implementando meccanismi di protezione dei dati
e delle funzionalità contro accessi non autorizzati e minacce comuni.  
Tutte le comunicazioni devono essere cifrate tramite protocolli sicuri (es. TLS 1.2 o superiore) e i dati sensibili
devono essere protetti mediante tecniche di hashing o cifratura a riposo.  
Devono essere previste contromisure contro attacchi applicativi frequenti, quali XSS, CSRF, SQL injection e tentativi
di bruteforce.  
È inoltre richiesto un aggiornamento periodico delle componenti software e una revisione annuale dei principali
controlli di sicurezza, nel rispetto delle normative vigenti e del GDPR.

\subsection{Usabilità e accessibilità}
Il sistema deve essere utilizzabile senza formazione per gli utenti esterni; la formazione per operatori non deve superare 45 minuti.  
L’interfaccia deve rispettare gli standard WCAG 2.1 livello AA e raggiungere un punteggio minimo SUS $\ge$ 80.